<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
    <link rel="stylesheet" href="index.css">
</head>
<body>
    <div class="topnav">
        <a href="index.html" class="logo">
        <img src="https://kitm.lt/themes/custom/kitm/assets/images/2%401X.png" width="180" height="auto" class="logo"></a>
        <a href="https://kitm.edupage.org/timetable/">Tvarkaraštis</a>
    </div>
<div class="konkursastext">
    <p>
        Didžiausiame Europoje profesinio meistriškumo konkurse „EuroSkills“, Web development kategorijoje bronzą iškovojo KITM absolventas, žiniatinklio programuotojas Titas Petrauskas. Tai pirmas kartas Lietuvai, kai parvežamas medalis IT srityje. „Nėra tokio antro konkurso Europoje, kuris sukviestų tiek talentingų žmonių vienoje vietoje.“ – savo įspūdžiais dalinosi profesijos mokytojas Martynas Kašelionis, kuris ne tik padėjo T. Petrauskui ruoštis konkursui, bet kartu su visa konkurso ekspertų komanda vertino kitų šalių dalyvių darbus. 
    </p>
    <p>
        Konkurse dalyvaujantys jaunuoliai iki 25 m. demonstruoja profesinius gebėjimus ir varžosi atlikdami individualias ir komandines užduotis. Šiais metais visas programuotojams pateiktas užduotis jungė dirbtinio intelekto tema. „Vykau nusiteikęs rimtai pasivaržyti ir parodyti, ką galiu“, – dalinosi T. Petrauskas, puikiai įveikęs visas šešias užduotis.
    </p>
    <p>
        Į Gdanske, Lenkijoje, vykusį konkursą važiavo ir KITM palaikymo komanda: mokyklos administracija bei mokytojai. Konkurso metu buvo galima artimiau susipažinti su įvairiais įgūdžiais ir patiems išbandyti įvairius dalykus. Iš Lenkijos ir iš užsienio sulaukta apie 100 tūkst. lankytojų. „Tai labai aukšto lygio renginys. Konkursas leidžia susipažinti su tos pačios srities jaunaisiais talentais iš skirtingų Europos šalių, palyginti savo jėgas, sugebėjimus, reakciją, meistriškumą“, – pasakojo profesijos mokytojas ir konkurso ekspertas M. Kašelionis.
    </p>
    <p>
        Iš konkurso grįžusią bronzinę komandą šventiškai pasitiko visa KITM bendruomenė. „Noriu pasveikinti su neeiliniu daug darbo pareikalavusiu pasiekimu“, – sveikino direktorius Juozapas Dambrauskas. Mokyklai ir pedagogams konkurso rezultatai leidžia pasitikrinti, ar dirbant su mokiniais einama tinkama linkme. Šis medalis dar kartą įrodė, kad Lietuva yra programuotojų šalis. „Norime, galime ir sugebame“, – konstatavo M. Kašelionis.
    </p>
    <p>
        Iš viso rugėjo 5-9 d. vykusiame konkurse Lietuvai atstovavo 12 jaunųjų profesionalų: stalius, floristas, siuvėjai, programuotojas, mechatronikas, suvirintojas, automechanikas, grožio terapijos specialistas, kirpėjas, virėjas. Tarptautiniame konkurse „Euroskills“, kuris kas antrus metus vyksta vis kitoje šalyje, 2023 m. dėl teisės vadintis geriausiu jaunuoju meistru rungėsi 43 profesijų atstovai, iš viso apie 600 talentingiausių jaunųjų profesionalų iš 32 šalių. Kitas konkursas po dviejų metų vyks Danijoje, Herningo mieste.
    </p>
    <p>
        Reportažai iš Gdansko:
    </p>
    <p><a href="https://youtu.be/XSBNngPtMTg">https://youtu.be/XSBNngPtMTg</a></p>
    <p><a href="https://youtu.be/M83DatQbRYY">https://youtu.be/M83DatQbRYY</a></p>
    <p><a href="https://youtu.be/VlRp8i5sZ8U ">https://youtu.be/VlRp8i5sZ8U </a></p>
</div>
<footer>
    <div class="fotertext">
    <p>Contact us here -->  info@kitm.lt</p>
    <p>Tel. nr. +370 600 63439</p>
    <p>Designed By: Ernestas Beržinskas</p>
    <a href="https://www.facebook.com/kaunoitmokykla">
    <img src="https://cdn4.iconfinder.com/data/icons/social-icons-16/512/Facebook-64.png" width="50" height="auto" class="fb"></a>
    <a href="https://www.instagram.com/kauno_it_mokykla/">
    <img src="https://cdn1.iconfinder.com/data/icons/social-media-outline-6/128/SocialMedia_Instagram-Outline-256.png" width="50" height="auto" class="insta"></a>
</div>
</footer>
</body>
</html>
